722 LITTERAE QUADRlMESTRES Α

progrediar3 nobis certe summa est admiratio, cum perpendimus
quanto amore et laici et ecclesiastici nos prosequantur.

2. Studia litteraria in dies magis ac magis crescunt, tum scho-
lasticorum numero, tum in litteris progressu. Quattuor adsunt
magistri, quorum unus dialecticam profitetur, alii tres grammati-
cam interpretantur3 omnes tamen suos discipulos in disciplinis ca-
pessendis, et in uirtutibus amandis et acquirendis erudiunt et
exercent. Habentur exercitationes, quales in quaque arte discipu-
lis proponendas scholae uniuscuiusque lex exigit. Hisce proximis
diebus comoedia a quodam institutore ex nostris composita, in-
spectante populo fuit peracta, et omnium plausu et consensu lauda-
ta. Nam praeter quam quod omnibus numeris absoluta, auditores
in admirationem rapuit uehementem, amorem concitauit eorum pa-
trum, qui suos filios ³ nostris praeceptoribus instituendos tradide-
rant. Comoedia continebat et narrabat sacrosanctae eucharistiae
laudeS, et plurima Christi miracula, tantoque magis placuit, quanto
magis ab omni uitio aliena, frugifera, moribus pudica et honesta
erat. Ab scholasticis et magistris multa epigrammata fuerunt com-
posita in laudem diuini sacramenti, quae plurimum placuerunt,
partim quia eleganti metro et diuerso constabant: fuerunt enim
parietibus fixi uersus hexametri, pentrametri, saphici et phaleuti-
ci; partim quia christianam pietatem redolebant. Huc accedit suni-
ma fuisse affectum laeticia prothonotarium‚ patronum huius colle-
gij ¹, qui incredibiliter delectatur cum scholastici exercentur in
declamationibus habendis, aut in positionibus defendendis, uel in
comoedia aliqua peragenda. Qui patronus praeter quam quod huic
collegio largitus est optimos redditus, quibus forte non post mul-
tos annos triginta Patres poterunt hic uiuere, summopere optat et
nititur uberiores relinquere: incredibili enim amore non hunc aut
illum Patrem Societatis, sed uniuersam Societatem complectitur.
Quo fit, ut nil illi dulcius, nil gratius et optabilius unquam, quam ex
characteribus missis, aut ex tabellariis huc accedentibuS, intelli-
gere res Societatis ubique foeliciter se habere, et in dies ubiuis
gentium augeri. Faxit Deus, ut eius desideria iusta et sancta
aeterno praemio donentur.

a filis ms.

¹ Ludovicus de Calatayud.

