796 L1TTERAE QUADRIMESTRES

3. Dici non potest, Pr. observande, quantumin eo laboretur,
vt nostra Societas in hanc vberrimam Galliae messem admittatur.
Christianissimus rex Franciscus quarto iam diplomate, non sine
multo, vt cogitare potes, labore impetrato, suum senatum pari-
siensem grauissimo jussu premit, vt Societas nominis Jesu in regni
sui penetrale admittatur, et interim nec jussu nec imperio (quae
est huius temporis calamitas) id impetrare potest, ita vt non tam
nos reiici, quarn ipse prope videatur, dum eius diplomata semper
aliquo juris praetextu eneruantur. In eo negotio tantum est effec-
tum, vti decretum facultatis theologicae parisiensis, olim aduer-
sus Societatem, non sine maximo detrimento promulgatum, nunc
abrogatum sublatumque sit. Quod nequaquam minimum videri
debet, si quanti Sorbona facultas ab rege suo fiat, consideretur.
Sed ne ad Domini vineam expeditum prorsus iter haberemus,
domini supremae curiae consiliarii atque praesides apostolica nos-
tra priuilegia, Societatis statuta et diplomata regia episcopo pa-
risiensi, nobis aduersissimo, communicanda judicarunt. Ille vero
quindecim totis diebus literas omnes apud se retinuit3 et interim,
qua potuit arte, non modo theologos omnes, verum etiam curio-
nes, parochos, vniuersitatem denique omnem aduersum nos excita-
uitg quae Augusti quinto die apud Maturinos solemniter congrega-
ta, ex vrbe vt eiiceretur nominis Jesu Societas faciendum esse
decreuit, quod doctores parisini, curiones, praefatique reliqui pas-
sim iactitarent in nostram Societatem omnes omnis generis homi-
nes, etiam infames et maximis olim coopertos sceleribus, sine de-
lectu admitti, eosque, quod peius erat, non sine maximo parocho-
rum detrimento confessionibus audiendis admoueri. Quibus ne quo-
quo modo obmutuisse videremur, et silentio nostro illis indigna de
nobis praedicantibus assentiri, qua potuimus modestia, omissis in-
iuriis, scripto protestati sumus (ne qua existeret calumniandi ra-
tio) nos tantum petere vt Societas, integro omnium parochorum
jure, ad excolendam Domini vineam sine vlla questus aut lucri ca-

duci spe admitteretur. Deinde verbis, iis qui nos allocuti sunt,
quantum fieri potuit modestiS, hactenus satisfacere curauimus, etsi

illi in media etiam platea se a furore et clamoribus minime inter-
dum a continerent ¹. His ita constitutis, R.1110 Duo. episcopo dici

a interdum supra vers. eadem manu.

¹ Cf. Epist. PP. Βνοὲί..., 149.

