Ι 410 —INGoLsTAnio l SEPTEMBRIS 1560 781

tant satis multi utriusque sexus homines, licet a communi habita-
tione populj sit semotior hic locus. Esse autem minime frugiferas
colligere licebit ex uno et altero, quod subijeimn, exemplo. Cum
itaque nuper ipse concionator docuisset iuxta doctrinam Saluatoris
nostrj non diuites, sed pauperes potius inuitandos esse ad mensam ¹,
tantum ualuit is sermo, ut opulenta quaedam uidua a pauperculis
mulieribus bonum conuiuium instruxerit, confessa nunquam se tale
quid in concione audiuisse. Item uirgo quaedam cuiusdam praedi-
uitis uiduae filia, per simplex uotum Deo iam dicata, concionibus
nostrorum in sancto suo proposito mirum in modum confirmata
est. Et quid mirum? Ipsi enim uota monastica et omnino mundi
contemptum accuratius uehementiusque solent identidem com-
mendare. Mater uero facile aduertens uim atque energiam sermo-
nis in filia multum efficere, ac metuens proinde, ne illa, se deser-
ta, in monasterium confugeret, coepit utj quadam uafritie huma·
nae, seu potius carnalis sapientiae. Nam filiam ad alia templa, ubi
nihil sibi metuendum putabat, deduxit3 uerita scilicet ne, si illa
nostris uel semel confiteretur, citius monasticam uitam amplecte-
retur. Virgo tamen fide ac precibus armata astutum et impium
animum euicit matris, ac sic euicit, ut non solum copiam nostris
confitendi obtinuerit, uerum etiam, ut idem faceret mater impe-
trauerit. Sed et illud magis mirandum est, quod tandem [P] mi-
rabili suae uitae exemplo, potius quam sermonibus suasorijs, desi·
derium quoque eius animo ita impresserit ingrediendj religionem,
ut pristinae reddita sanitati (aduersa siquidem laborat ualetudine)
in cenobium cum filia mox conuolare firmiter proponat.

Hos quidem paucos atque exiguos ex ista messe spiritualj
cum corporali iam praeterita, collectos manipulos R. P. tuae
offerimus, precantes ἱ) obnixe c curn omnibus Patribus ac fratribus
nostris qui isthic commorantur, ut suis sacrificijs ac precibus no-
bis a Domino Deo misericordiam et gratiam impetret, quo et ani-
mas nostras et proximorum nostrorum tamquam probi gratiae Dej
cooperatores ualeamus ad aeternam foelicitatem perducere. Amen.

a apud opulentam quamdam viduam vt. -b Dubia lect. —0 pre-

camur.

¹ Cf. Luc.,X1V‚ 12, 13.

