242—-V1ND0130NA 14 FER. 1559 87

cessit, ille continuo ad confessionem multo iam tempore intermis-
sam sese parauit, execratisque prauis quibus ex parte detentus¹
fuerat opinionibus vniuersiS‚ ecclesiae sanctae filius et esse et per-
manere desiderauit: sicque confessione quasi totius vitae magnis

suspiriis peracta, sacratissimoque corporis et sanguinis dominici
sacramento percepto, non multo post migrauit ad Dominum. Ad-
iuti sunt et alii quam plurimi, qui confessionis integritatem violare
soliti erant.

7. Aegrotis frequenter vocati adsumus et sacramentis eos tem-
pestiue muniri studemus, vel ipsi certe (obtenta tamen facultate)
sacramenta eis ministramus. Tantusque catholicorum pene omnium
erga nos est affectus, vt sola nostra praesentia, nostris colloquiis,
nostra in docendo et procedendo synceritate, inter tot haeresum
et vitiorum procellas respirare se nonnihil ingenue contestentur.
Effecerunt porro nostri suis apud quendam catholicum horta-
tionibus, virum egregia pietate nec minori eruditione insignem,
vt cum is munus a officialis (vt vocant) R.<¹iSS patauini ¹, quo ad
tempus functus erat, ob temporum iniquitatem et haeretieorum in-
solentiam nimiam abdicare b omnino vellet, hactenus ad maiorem
Dei gloriam, vt credimus, in eo perseueret3 praedicatorum et
pastorum suspectam tam vitam, quam doctrinam examinans, car-
ceribusque corrigens. Plaeraque alia sunt quae breuitatis gratia
praetereo.

8. Venio nunc ad studia literaria, quae si vsquam alibi, hic
certe Dei beneficio mirifice florent. Testatur id numerossima iu-
uentus quae Vndique ad nostras scholas confluit; comprobat con-
cursus nobilium adolescentum, qui illustrium parentum generosi
sunt filii3 persuadet magnatum studium et ingens desiderium, vt
suos apud nos filios in conuictu habeant, et nostrae per omnia dis-
ciplinae subiectos. Distributi sunt C autem hi nostri discipuli in 8
classes, quarum singulae non infrequentes habent auditores, et
praeceptores singulos. In docendo vero romanos, quoad eins fieri
potest, per omnia imitamur. Habet suprema lectionem Ciceronis
de Oratore, justini historiographi, orationis in Verrem, Lucia-

 

a munere. -b se supra vers. Pol. -0 sunt supra vers.

¹ Intellige urbem Passau in Germania.

