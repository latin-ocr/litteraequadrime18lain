288 L1TTERAE QUADRIMESTRES

mat, ut se totos diuinae pietati committant, ac praesidium illius
sedulo implorent, quo perseuerantiam donare dignetur. Inter hos
vnus est neomagiensis rhetor, adolescens duodeuiginti annorum,
praeter egregiam indolem diues ac naturae dotibus insigniter
praeditus3 alter est leodiensis, identidem rhetor, vndeuiginti
circiter annorum, et suis profecto dotibus praeclarus. Hic
postquam saepius sollicitasset supplex P. Leonardum atque alios
dominos, nec posset votis potiri, multas docebat noctes fere in-
somnes, quibus conquestus est se multas perpessum tentationes
ab omnis virtutis inimico demone, qui seculi blandimenta falla-
cia ac praestigias suggerebat, ut a tam sancto proposito animum
auocaret. Contra vero bonus angelus mundi contemptum ac sui
abnegationem efficaciter persuadebat. Hijs inspirationibus adeo
fuit delinitus animus, ut in hijs conquiesceret ac sibi videretur nec
quietem nec pacem veram posse consequi nec vitam prorogare
diutius, nisi omnino assensum praeberet. Dum igitur crebro pa-
teretur repulsam, nescimus qua pia calliditate nactus est alicuius
de Societate votum, ac iuxta illius tenorem se Deo deuouit, et So-
cietatis instituto consecrauit. Pia certe fraus, quia ita improbis
diaboli conatibus insultauit, ac varios euasit laqueos,

3. Sunt alij nouitij de Societate, qui sese mutuis charitatis of-
fitijs superare contendunt, et quotidie ad humilitatis incrementa
magnopere inardescunt. Cuius certe rei specimen non penitendum
superioribus aliquot diebus exhibuerunt. Nec grauabimur narrare,
si audire non sit molestum. Est quoddam oppidum fama celeber-
rimum, nomine Aquisgranum. Hic septimo quoque anno reliquiae
sanctorum cum omni veneratione monstrantur. Huc maxima solet
populi frequentia pietatis studio confluere, sicut et nunc factum
est, etiamsi haeretici peregrinationum osores mirum in modum
ringantur. Nec mora, dum tempus reliquias ostendendi appetisset,
nostrae Societatis adolescentes nouitij nunc M. Ffranciscum ¹,
nunc Ρ. Leonardum adeunt, ac summis votis exoptant, ut in hanc
peregrinationem consentire velit. Addunt se tantum velle mendi·
cando ostiatim colligere, quantum ad corporis alimentationem suf-
ficere possit. Pulcherrimum erat huc atque illuc currentium videre
spectaculum, dum semper nouas exorandi rationes explorant, ac
sese mutuis animant ac armant consilijs, quibus P. Leonardi ani-

¹ Franciscus Costerus.

