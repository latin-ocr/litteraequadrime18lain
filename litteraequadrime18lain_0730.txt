712 LITTERAE QUADR1MESTRES

Huic est quidam ciuis et conterraneus adolescens, proxima qua-
dragesima artium magister futurus, quj uidetur eadem ³ uestigia
insequuturus ¹. Vterque autem apud nos biennium egit. Est prae-
terea alius buscoducensis tempore eodem quo hic promouendus,
quj Societatem est ingressus, adolescens musicae imprimis ualde
peritus, et satis naturae dotibus instructus ². Sunt denique alij
etiam quamplurimj, quj non sunt procul a regno Dej, exemplo tum
praeceptorum, tuln condiscipulorum ad Xpm. insequendum inci-
tatj. Cauetur autem hic, ne quis quemquam ad Societatis institu-
tum adhortetur; quj alioquj secus faceret. non impune abiret. De
fratrum statu et numero, quj Coloniae commorantur, V. R. ex
literis his annexis facile colliget. Optime uidentur omnes affecti,
quibus animaduertimus in dies apud iuuentutem maioris et gratiae
et autoritatis fieri accessionem, apud vulgus autem beneuolentiae.
Plurimj uidentur a Deo Opt. Max. praeclara dona ad proximorum
salutem propagandam consequutj, et ad uaria Societatis nostrae
obeunda munia.

Hic sumus 523 praeter eos quj Treueros, cum R. P. prouincialj ³
sunt amandatj, quj 3 sunt 4, quamquam annuis careamus censibus.
Conuictores habemus 49, plus minus. Scholarium autem numerus
magnum in dies sumit incrementum, in quibus plaerique sunt mag-
nae expectationis, et nonnullj illustribus ortj parentibus. Re-
creantur plurimum auditores et lectionum et disputationum ordi-
ne, uel maxime ea methodo et solerti diligentia, qua in docendo
utuntur praeceptores. Declamationibus domesticis, quae tam
graece quam latine fiunt, et etiam carmine, subinde aliorum col-
legiorum magna cum animj uoluptate et singularj admiratione in-
tersunt studiosi. Tanta est porro discipulorum frequentia, ut de
scholis aut commutandis aut amplificandis sit breuj suscipienda
cogitatio: tametsi sex habeamus distinctas classes, et singulae

a eadem in marg.

¹ Non intelligimus quomodo Hansen existimare possit indicari jaco-
bum Muntz coloniensem„ qui mense Julio se jam Societati dederat.

² Everardus Buseoducensis. Cf. HANSEN, 362 (29).

³ P. Everardus Mercurianus.

⁴ PP. joannes Rhenus, Andreas Valkenburgensis, et fr. Joannes
Ekel. Ibid.. 359.

