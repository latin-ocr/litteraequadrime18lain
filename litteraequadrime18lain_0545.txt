346.—Bit„1„0M0 22 FEBRUARH (Ρ) 1560 527

addictus, non potuj caeteris satisfacere. Christi gratia, bene audit
Societas apud Aruernos, nec potest competentium votis satisfa-
cere. Atque vtinam plures essent agricolae ad hanc terram aruer-
nicam excolendam.

3. Quantum ad sacramentorum litourgian spectat, vberrimus
hinc fructus promanat. P. Petrus Canalis et P. Jacobus Morelius
scholasticorum confessionibus audiendis praesunt, nec sine graui
labore et maximo fructu. Ciues quoque et extranei a ad nos li-
benter confluunt, et si quis desperatae prope salutis videatur,
mox ad nostras aedes tanquam ad asylum tutissimum confugitur,
Quaedam, quae anno aetatis duodecimo ab auunculo b prostituta
prolixo temporis spatio sacerdotis sacrilegio subiugata, miseram
seruitutem ac turpem tyrannidem perpexa erat, confessionis anti-
doto in libertatem pudicitiae restituta est, et castis moribus Deo
et hominibus placet. Alia, aetate prouectior, turpi vitae consuetu-
dine saderdoti cohabitans, patriam deseruit, vt Christo Dno. vitae
probitate in posterum famuletur. Curatum est, vt adolescentiores
aliquot corruptae virgines honestis matronis in castitatis tutelam
commendatae, honeste vitam instituant. Vulgo iactatur, ad Christi
Iesu laudem, nos castitatis patronos tutelares existere. Certe
vberrima animarum consolatio ministerio clauium ecclesiae pro-
mouetur, non modo Bilbomi, sed quocumque fere proficiscimur.
Nobiles et cuiusque ordinis homines nostro subsidio in morborum
discrimine libenter Vtuntur. Faxit Christus vt idonei ministri effi-
ciamur3 quod fiet, si humilitatis et charitatis armis instructi aduer-
sus hostes in aciem contendamus.

4. De scholasticorum numero indies accrescente, et scholae
*exercitijs florescentibus magis ac magis, res potius admiranda est
quam enarranda. Ausim constanter dicere, vel arbitro ipso P. Pel-
letario‚ qui hac Lutetia Apamias redijt‚ collegium Nauarricum aut

Montis Acuti 0 nostrum collegium minime aequare, siue exercitij
vigorem, siue studiosorum numerum spectes, Scholae angustiores

sunt, quam vt tantae multitudinis sint capaces Cogimur alibi lo-
cum ampliorem prece aut pretio emendicare. Quid vero fore spe·
ras, Pater, vbi collegium nostrum extructum fuerit, quum vel sola
fama longe lateque sparsa tantam copiam ad nos compellat. Dis-

3 externi. —b a consanguineo quodam. -c quae Parisiis sunt fre-
quentissima.

