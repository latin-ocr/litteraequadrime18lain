528 Lamnae QUADRIMESTRES

putationes theologicae ac philosophicae mense Octobri habitae
non parum auctoritatis Societati conciliarunt. Comoedia quoque
illa, Christolaus inscripta, et graphice sane omnium suffragio ex-
hibita, multam gratiam apud Aruernos obtinuit. Aegloga quoque
de Christi natalibus exhibita coram domino episcopo ferijs natali-
tijs non parum circumstanti coronae placuit. Praelectio theologica
frequentiori auditorum confluxu decoratur, quam hactenus con-
suetum erat. Quam nuperrime ad vmbilicum perducta estabeati
Paulj ad Ephesios epistola; intermisi ob jmminentem quadragesi-
mae occupationem euangelicam. Faxit Christus, vt numerus prae-
ceptorum cum discipulorum turba propediem crescat ad vberio-
rem messem colligendam in horreum Christi.

5. D. Nicolaus Lietarflus lotharingus Lutetiam studij b theolo-
gici gratia concessit auctoritate sacrae obedientiae. D. Robertum
de Lanoys reduxit P. prouincialis, qui huc annuae visitationis gra-
tia venerat sub Octobrem, in cuius locum misit M. Carolum Sa-
gier, picardum, qui secundae classi idoneus visus est. Itaque,
Pater, optandum nobis est, vt duo aut tres praeceptores nostro
numero addantur, ratione turbae discipulorum habita, quum in
quinta classe discipulj numerum excedant ducentorum quadragin-
ta, in sexta facile centum, in quarta sesquicentum docendi vnius
praeceptoris voce sint3 jn superioribus quoque tribus classibus
maxima multitudo adsit. Proinde Rdam Ρ.ἴθυῦ tuam obsecratam
oramus, vt P. rectoris atque adeo vniuersi collegij votis suffragari
dignetur, vbi primum se offeret mittendi commoditas, Certe vix
dici queat quam floreat schola nostra, et quantam admirationem
excitet Societatis indefessus labor. Quam pulchrum est discipulo·
rum frequentissimum chorum altaris sacrificio stata hora assisten-
tem cum summa modestia cernere! Quanti fructus est teneram
eam juuentutein christiana pietate ab ineunte aetate imbuere ad
Christi Jesu obsequium, atque adeo orthodoxis moribus instituere!
Quanti putas emolumenti est studiosa illa fratrum non semel sin-
gulis hebdomadibus visitatio, qua in officio coercentur paedago-
gi erga concreditam sibi juuentutem! Faxit Christus, vt accuratius
semper munera iniuncta Societas obeat ad omnis aetatis, sexus,
ordinis denique profectum spiritalem, quippe cuius instituti omnis-
que vitae scopus Christus est et communis omnium salus.

a est videtur add. alia manu. -b Prius studijs.

