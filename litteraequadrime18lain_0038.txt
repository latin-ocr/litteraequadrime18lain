20 L1 frenas QUADRIMESTRES

rio sacratissimam suscipiunt communionem3 neque sine lachrimis
interdum, ut ipse notaui. Horum hominum (inter quos et nobiles
sunt nonnulli) integritatem animique candorem si aperire velim,
non plus agam, quam si cum ratione insaniam. Omitto maximam
mulierum multitudinem a nostris sacerdotibus in aede Beatae Vir-
ginis audiri, et ardenti in Christum amore communicari3 quibus si ad
nostrum sacellum aditus pateret, non dubium mihi est, quin foemi-
nas capere non posset3 tantum abest ut viri et mulieres simul esse
possent. Hinc fit, ut quamplurimi vnam horam potius nobiscum
ponant, quam toturn diem cum plerisque eorum quibuscum maxi-
ma illis intercedit consuetudo. Itaque diebus festis plenum est ho-
minibus sacellum, qui domum nostram frequentant, neque desunt
quidam ex fratribus nostris, qui eos semper consolentur, et ad ma-
iores in spiritu progressus faciendos hortentur. Multi totius vitae
rationem confessione generali detegunt3 alii qui pudore quodam
subrustico perfussi, crimina quamuis grauia pluribus annis celaue-
rant, postquam se ad collegium receperunt, nostrorum exemplo
permoti, pudore illo (qui hac in re turpis perhibetur) deposito,
confessi sunt.

2. Diebus festis Pr. rector, quamuis domi nostrae concionatus
sit mane, pomeridiano tamen tempore concionatur in aede D. Sal-
uatoris, non sine magna audientium frequentia, spiritualique pro-
fectu. Concionatur praeterea alius ex nostris in templo D. Magda-
lenae post vespertinas preceS, magno curn applausu auditorumque
curn beneuolentia, tum etiam animarum fructu. Habentur et con-
ciones interdum in publicis custodiis, ibique detenti benigne au-
diuntur, praehabita aliqua exhortatione. Fiunt restitutiones non
parui momenti, sedantur inimicitiae.

3. Ex illa porro iuuenum Societate, qui dominicis diebus Bea-
tae Virginis preces in nostris scholis salubriter peragunt ¹, plurima
in Domino emanare commoda, illud certe vel maximo argumento
esse poterit, quod non pauci Spiritus Sancti afflati gratia, huiusque
seculi vanitatibus exosi, religionem ingressi sunt, aliique ingredi
vehementer curant, ubi mortui mundo, Deo (ut par est) vinant.
Tres igitur bonae spei adolescentes hebdomada praeterita sancti
Dominici monasterium petierunt; ubi admissi, alacri animo Deo
omnium regi intrepide seruiunt. Neque hi soli sunt, sed alii etiam

¹ Cf. Litt. Quadrim.. V, 127, 290, 499, 628.

