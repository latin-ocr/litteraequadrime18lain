278 LITTERAE QUADmMEsrREs

premeretur nimio, eleuabat, vt dimitteret, orans ne hoc officio
fructum patientiae auferret. Vno verbo, ita se in morte gessit, vt
nihil supra. Quin testamentum etiam fecit in quo summo studio li-
beros ad probitatem hortabatur, hanc vitae ducem esse dicebat,
quam qui possideret, diuitias omnes domi habere: ea vero contra
qui careret, bonis omnibus expoliatum esse; et alia multa in hanc
sententiam. Ac de hoc quidem satis. Ex quo P. Τ. integrum erit
reliqua colligere.

8. Possem enim similia exempla multa afferre. Dicam igitur de
aliis qui propter leuiora detinentur ²². His destinatus est locus in
carcere vbi fere semper ducenti aut trecenti asseruantur, qui inter-
dum moribus persimiles sunt compeditis remigibus triremium, nam
inde in triremes relegantur. Hos saepe conuenire solent nostri Pa-
tres et eorum confessiones audire. Tempore jubilaei et quadrage-
simae (vt me praesente cuidam Patri responderunt) omnes praeter
vnum confessi fuerant, quem audiuit ipse Pater. Porro non desunt
viri religiosi qui stipem cogunt, quam per Patres egenis, maxime-
que destitutis, erogant3 cuius ope multi e carcere dimittuntur.
Custodes vero carceris libere nos per aedes vagari permittunt.
Haec hactenus de carcere regio, nunc quae de custodia S. Inquisi-
sitionis dicenda sunt, paucis absoluam.

9. Plerique horum viri ac mulieres aut propter haeresim aut
judaismum in custodias traditi, sunt (vt dicunt), alii, vt dici solet, re-
conciliati vel poenitentes, alii producendi, qui licet non sint perti-
naces, tamen accuratius ad fidem informandi sunt; potissimum neo-
phyti, qui et occulte b traditiones legis mosaicae obseruant, et lin-
guam hebraeam docent3 cuiusmodi depraehensa est anno praete-
rito vetula quaedam. His igitur concionatus est Pater rector duos
aut tres menses, cuius concionibus ego interdum affui, in quibus
semper de fide disserebat, propter neophytos 0 frequenter sacra-
rum literarum vtens testimonio, comprobabat Christum Jesum,
Dei filiurn, a Moyse ac prophetis, Deo indicante, promissum iarn ve-
nisse, nec iterum antea venturum aperte, quarn postremo veniat, vt
restituat ac reaedificet caelestem Ierusalem, improbis ad manes ¹¹
detrusis, sanctis vero in caelestem beatitudinem prouectis. Dein-
de ad patientiam hortabatur. Aderat semper quidam sacerdos, So-

a In ms. nunc exstat virgula (‚). -b In ms. videtur scriptum oc-
cultae. —0 ex judaismo add. Pol. -d tartara.

