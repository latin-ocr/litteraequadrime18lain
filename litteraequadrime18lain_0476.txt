458 Lll‘TERAE QUADRIMESTRES

suum munus etiam nunc exercet, et nostris omnem propemodum
typographiae solicitudinem ac labores adimit.

10. Sub finem Octobris theses rhetoricae graece atque latine,
philosophicae et theologicae uulgatae sunt, et acri disputatione
discussae. Octiduum durauit hoc literarium certamen3 primis ²*
duobus diebus rhetorica defendimus, consequentibus sex b philo-
sophiam et theologiam 0, utrisque tres et tres dies impensi. Non-
nulli vniuersitatis magistri cum nostris acerrime ac docte satis prae-
sertim in philosophia conflixerunt. Omnibus, gratia Dei, quantum
conijcimus, iudicio etiam multorum, qui disputationibus inter-
fuerunt, responsis nostrorum est factum satis. Vltimo perelegans
dialogus de recta iuuenum institutione exhibitus est3 quatuor
interfuere (ut de promiscua multitudine nihil dicam) episcopi,
multi ex aula viri nobiles, complures doctores omnium facultatum
ac magistri. Postero die quam absolutus est dialogus, a praecepto-
ribus, qui maiore fere ex parte, in locum eorum, qui prius clas-
sium curam gesserant, hoc anno successerunt ¹, habitae sunt ora-
tiones, discipuli ad altiores classes, solito maiori quodam cum
apparatu eoque honesto, promoti fuere, tum demum lectiones in-
terpretari coeptae.

11. Octobri exacto, principio statim Nouembris, mulier quae-
dam ex foeda judaeorum superstitione. ad CHRM. conuersa, im-
peratorem exorauit uti eius duobus filijs elegantis formae, qui X.0
primum id temporis nomen dederant, a nostris Patribus institui ac
apud nos esse liceret d; non tantum de litteris quantum de adepta
religione, deque pietate sollicita, quam in nostro collegio (credo
relatu aliorum) florere maxime persensit.

12. Eodem tempore quidam ex nostris in Χ.Ο fratribus, Geor-
gius nomine ², natione germanus, non indoctus, commune debi-
tum foeliciter, Deo laus, persoluit‚ ac ultimum uitae suae diem
omnibus sacrosanctis Ecclesiae sacramentis recreatus clausit. Fuit
sane toto tempore quo ualetudine aduersa laborauit, satis patiens,
tametsi graui premeretur et molestia et aegritudine. Efficiet haud

a primis. ln ms. est ffi} „b quae ad. -e pertinent —d man-
daret.

¹ Praeceptorum nomina vide supra, p. 387 sqq.
² Vide supra, p. 389.

