534 LITTERAE QUADRIMESTRES

quatuor in liberalibus artibus professores. Dictu mirum quam
saepe et ardenter per se et per suos consiliarios repetebat se ve-
hementer desyderare, ut si tres concionatores tam cito haberi
non possent, saltem duo illi quam citissime mitterentur sub festum
paschae; ratus hoc tempus sacerrimum reducendis animabus ³ ac
medendis vulneribus adhuc crudis aptissimum esse. Et ne de sump-
tibus diffideremus, addebat se illis de domicilio et sustentatione
prospecturum, qui interim etiam collegium cum omnibus necessa-
rijs adornare possent. Coeterum curn videremus nos tam honesta
ac anxia petitione constringi, respondimus nos omnem nauaturos
operam ut, quod eius fieri posset, rem omnem cum omnibus aut
potioribus circumstantijs R. P. T. quam citissime significaremus3
quod quia per P. Rhetium‚ D. regentem, abunde factum esse ex-
istimo ¹, superuacaneum videtur prolixius necessitatem accelera-
tionis urgere3 praesertim cum R. P. T.‚ pro sua prudentia, ex
quarn paucissimis quam plurima colligere sciat; quo pacto scilicet
ex felici tam -pij instituti inchoatione (que primas hac in re tenet)
sperandus sit progressus, ac omnium quae de nobis concepta est,
augenda expectatio. Denique, ut coeteri principes tam saeculares
quam ecclesiastici extimulabuntur, quo simili studio pietatis ani-
mum intendant ac tandem periclitanti Germaniae nostrae Societatis
praesidio opitulentur. Hec, inquam, onmia R. P. T. exactissime
per se intelligit, ut verbosius opus non sit rem prosequi, aut preca-
ri, ut hoc negotium sibi cordi esse velit b, qui cum omnibus, tum
potissimum miserae Germaniae semper prospectum esse voluisti.

3. Sed ad alia etiam digna relatu properat oratio: nam dum,
confectis negotijs, maturaremus abitum, nauem nobis adornari
curauit3 impendium omne persoluit itineris, ac amplissimo munere
dimissos honorauit. In reditu diuertimus ad archiepiscopum colo-
niensem ², ad quem a sigillifero ³ literas habebamus nostri causa
conscriptas, sed quia ob aduersam praesulis valetudinem 0, non
dabatur compellandi oportunitas, per aliurn eas transmisimus.

a animabus supra vers. —b Emend. ab auct. ex tibi... velis aut
contra. —0 valetudinem supra vers.

¹ Epist. P. Rhetii vide, sis, apud HANSEN, 343.
² Joannes Gebhardus.
³ Dr. Ludgerius Heresbach. HANSEN‚ 292⁵.

