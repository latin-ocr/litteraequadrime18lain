&ta-Commio 29 FEBRUARH 1560 541

rum componendarum causa venit doctor Vergara ¹, diesque aliquot
non sine emolumento cum eodem exegit.

3. ltaque studiorum series et ratio sic est hoc anno instituta,
ut tantum pene domesticis lectionibus, quam externis accrescere
videatur. Ad assertiones dialecticas et theologicaS‚ quae singulis
hebdomadis habentur, doctores et magistri doctiores disputandi
gratia frequenter veniunt. Sub idem etiam tempus P. Emmanue-
lem professioni admisit Ρ. Franciscus, quae ut noua et tunc pri-
mum in hac urbe conspecta, ita celebris insignisque fuit ². Concio-
nem habuit Pater quidam dominicanus in theologorum gymnasio
D. Thomae professor. Interfuere viri plurimi atque dignissimi,
tam de D. Illefonsi collegis, quam ipsius oppidi ciuibus ac magis-
tratu. Quibus nimirum cum summa aedificatione plurimum digni-
tatis in se habere res ea omnibus uisa est. Valetudine prae coeteris
annis satis prospera usi sumus, credimusque uon parum ad salutern
fratrum contulisse domum, quae nouem abhinc milliarijs aedificari
coepta, honesta recreatione situque amoenissimo ³, valetudinarios
in pristinum erigit, sospitesque custodit.

Illud vero a Deo nos semper flagitamus, ut te, Pater, diu sibi
seruet incolumem, cuius precibus ac sacrificijs iuuari nos omnes

vehementer confidimus. Compluti pridie kalendas Martij 1560.
T. Ρ. seruus indignissimus,

† JOSEPHUS Acosm ⁴.

¹ Alphonsus Ramirez de Vergara.

² Sollemnem professionem emisit P. Emmanuel Lopez die 18 Octo-
bris 1559.

³ Domus vulgo dicta «Jesus del Monte», prope oppidum Loranca de
Tajuna. Cf. Lz'tt. Quadam, V, 726.

⁴ Vide p. 353.

