420.—C020N1A 5 SEPTEMBRIS 1560 823

pos esset factus, si P. Prouinciali licuisset illuc per ocium profici-
sci. Videtur erga studiosos animo propenso esse. Hinc fit, vt tres
etiam adolescentes in hoc nostro collegio alat, vt dum in theologi-
co studio progressum fecerunt, contra haereticorum insultus ipso-
rum opera vti possit stsimus

6. Coloniensis¹ similiter non minore feruore ac beneuolentia
nos complectitur3 nam et omnem suam operam pollicens, a nobis
cognoscere voluit per suos conciliarios, qua in re spirituali, siue
temporali, ipsius praesidium desideraremus. D. Burchardus de
Monte, S. theologiae doctor, paucis abhinc diebus 6 bursas in col-
legio nostro fundauit3 hoc est, pro sex adolescentibus in singulos
annos alendis certam pecuniae summam constituit, 120 carolinos.
Alius quidam canonicus, et sanctae theologiae licenciatus, simile
quiddam meditatur. Vsque adeo placet illis ratio iuuentutem insti-
tuendi. Benedictus sit in saecula Deus, qui a R. P. T. quam diutis-
sime seruet incolumem. Salutant R. P. T. Pater Leonardus, P. Gau-
danus, M. Franciscus Costerus, M. Henricus Dionisyus cum omni-
bus Patribus et fratribus, qui omnes R. P. T. coeterorumque
Patrum ac fratrum preces vehementer expetunt, quo quod illis
commissum est, diligenter exequantur. Bene valeat R. P. T. Co-
loniae Agripinae, anno 1560. 5.⁰ Septembris. R. P. T.‚ ex mandato
R. P. Leonardi, minimus et indignus filius,

F RANCISCUS HAEMEROLUS ².

Alia manu. Per Genoua, Fiorenza, Siena, Montepsw, Perugia,
Amelia.

a qui supra vers.

¹ Joannes Gebhardus.
² In catalogo paulo superius citato recensetur ut theologiae auditor

et simul professor superioris elassis grammatices et dicitur: «P. Fran-
ciscus Hemerulus Brabantinus Buscoducensis magister nouitiorum».
Ejus cognomen patria lingua scribebatur ‘Dachverlies'; latine vero He-
merulus, Haemerolus, Hoemerolus, etc. In Italia, ubi postea magister
novitiorum et poenitentiarius fuit, et ubi diem supremum obiit, diceba-
tur Emerulus. Cf. Polcmci Complementa, ΙΙ, 117, 127, 68³.. Cf. etiam
L. VAN MOERT, Pater Francz‘scus Dachverlies.

