257.--V1N120130m 1 MAJ1 1559 172)

unum nobis discipulum daret. Quae ὃ comedia cnm primum exhi-
beretur, archiepiscopus strigoniensis et viennensis episcopus cum
alijs episcopis quinque interfuerunt, nec illis tedio fuit agendi pro-
lixitas. Nam a duodecima ferme hora ad quintam usque durabat
actio, adeo cunctis uoluptatem attulit, et applausum excitauit rei
actorumque solertia et rei diuinae magnificencia. Praetereo quot
illic uisi sint lachrymas profundere, ne b dicam de densissima mul-
torum milium corona, quae nobis scamna perfregit, nec plebeio-
rum tantum, sed et doctorum et magistrorum et nobiliorum ciuium
ingens erat concursuS, ut loca magnatibus destinata et area passim
occuparentur, et arbores conscenderentur et reliqua eminentiora
loca sicuti tecta, cancelli pinnae et saepes obtegerentur. Ex inspe-
rato autem importunus imber interuenit, sed qui prohibere non
potuit quin domo redeuntes ad reliquam comediae partem concur-
rerent, finemque totius actionis acciperent. Sequuta est porro actio
altera, nec minor adfuit e tum quoque turba spectatorum cum tri-
bus episcopis: nec defuit illic ‘¹ consul, iudex, senatus, rector uni-
uersitatis et alij, ad tria iere hominum milia. Videmus multorum
animos inde ad pietatem commotos fuisse, et in his erat magister
quidam, qui uel totum diem in spectando consumere sibi leue fore
ducebat, seque nunquam antea rectius ad euangelicam historiam
affectum aiebat, quam tamen saepius animo reuoluisset. Ac pos-
tero iterum 0 die noua hominum multitudo ad fores confluxit,
quod putarent iam tertio comediam actum iri. Demuin episcopi
hungarici nos uehementer amant et inuisunt, qui suas etiam ope-
ras ad nouas aedes pauperum collegio emendas pollicentur. Sit
Deo opt. Maximo gloria, qui unus bonorum author est omnium.

Tuis autem precibus ac sacrifieijs, R. R, nos unice commendamus.
Viennae Austriae Kalendis Maij 1559 ¹.

a Cum superius dicta. —b Videtur emend. ex non. με Seq. del.
turba. —d adfuit et. —e rursus.

¹ Hi nume-ri (siquidem numeri sunt) valde obscure exarati sunt.
Propterea haec epistola invenitur inter epistolas anni 1558. Sed tunc

nec P. Victoria rector collegii viennensis, nec in Hungariam profectus
erat. Cf. Lainm' Mouum„ ΙΙΙ, 444, 685.

