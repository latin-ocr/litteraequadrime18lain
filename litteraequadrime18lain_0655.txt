375.—MESSANA 7 MAJi 1560 637

lis ¹, quo Panhormum euocato, quod reliquum erat praestitit
P. Ottellus.

2. Quod diu in uotis habebamus, tandem uoti facti compotes
effecimus. Templum, quod angustius· erat, quam ut aduentantes- uel
continere uel recipere posset ², opera quorundam iam bona exparte
capacius habemus, tam immoderatis affectibus opem suam hac in
re conferentium, ut non solum nullis id P. Rectoris ³ expensis fac-
tum fuerit, uerum etiam maiora nobis haud obscuris argumentis
polliceamur propediem. Et quamuis multo iam pluribus recipiendis
sufficiat,non potuit tamen tempore quadragesimae interdum aduen-
tantium multitudinem admittere, cum tamen praeter nostros (quod
perquam insolens est) non rariores septem Messanae fuerint con-
cionatores, qui extra quadragesimam per totum annum silent. Tres
ex nostris, statis quibusdam diebus, in collegiis sacrarum uirginum
concionati sunt, non sine summa, quod compertissimum habeo,
animarum salute. Hic si numerosam cateruam ad sacras conciones
confluentium recenseam, nihil fortassis noui recensere uidebor,
atque uel ob id libens taceo, ubi prius illud addidero, inultos nun-
quam antea in templo nostro uisos, eosque a primariae nobilitatis,
confessionum concionumque gratia accessisse, quosdam b plus-
quam decennali uitiorum sentina expurgatOS‚ plaerosque persuaso5‚
ut quas extra matrimonij compedes mulieres domi detinuerant, eij-
cerent, ac legittimas uxores in iura thalami uocarent, alios, ut in-
iuste possessa dominis etiam ignorantibus, etin aliorum haeredita-
tem succedentibus, restituerent. Nec defuere, qui post diuturna
odia inimicis reconciliati, in pristinam cum ijs gratiam redierint.
Duo hac in urbe citra controuersiam facile primarij, quorum alter
partes proregis absentis gerit ⁴, frequenter cum omni familia con-
cionibus intersunt, nec unquam accedunt, nisi magna nobilium ca-
terua, qui officii gratia illos concomitari solent, stipati ueniant.

a et quosdam. -b et nonnullos.

¹ P. Hieronymus Domenech.

‘² Vide p. 438.

⁸ Pantaleo Rodino. .

⁴ cmm (Successi dell’armata, p. 37) loquens de protegis expeditio-
ne, ait: «E perch'e a quel gouerno in suo luogo restasse persona di quella
sufficienza, che conueniua. elesse il S. Fernando di Silua Marchese
della Fauara gentilissimo eaualiere, e d'honoratissime quatita».

