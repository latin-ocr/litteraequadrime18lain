644 , LITTERAE QUADmMEsTREs

in quo, fusa oratione, veritatis cognitionem vna cum ingenti dolo-
re et lachrymarum vbertate recaepit‚ et ad Patrem illum reuersus
veram omnino vitae emendationem est pollicitus.

3. Quidam etiam adolescens, postquam in profundum malorum
descendisset, Deum propriamque salutem comtemnens, se totum
demoni deuouit et obtulit, scripsitque chyrographum in certissi-
mum donationis testimonium. Is tandem a Lauretum confugiens
daemonis seruitutem euasit, nostrisque confessus, vitam in melius
commutauit.

4. Nobilis et diues quedam mulier, legitimo thoro relicto, ex
vrbe quadarn primaria in Gallia curn amasio suo in Italiam venit,
vt voluptatibus licentiosius operam daret; cumque ad hanc almam
domum accessisset, spiritu compunctionis vehementer exagitata,
omnem turpitudinem reliquit, et ad proprios lares recto tramite
remeauit.

5. Alii quoque propemodum infiniti sensibilis diuinae gratiae
effectus percaeperunt. Ex quibus alii inueterata odia, alii adulte—
rinos concubitus reliquerunt, alii aes alienum exoluerunt, alii deni-
que, deuicto generis humani hoste, excussoque peccati, mundi et
carnis iugo, se ad Iesu Xpri. castra transtulerunt. In quibus duae
virgines ex hoc oppidulo, multis animae et naturae dotibus exor-
natae, postquam a nostris in via Domini optime fuerunt instructae,
se totas sponso Xpro. consecrarunt, relictisque huius fallacis saecu-
li illecebris, sanctimonialium coenobium cum ingenti animorum
exultatione sunt ingressae. ’

6. Vicini uero populi quanta nos pietate prosequantur, declarat
non solum quod ad nos libentissime veniant, vt suas conscientias
aperiant ac consilia spiritualis vitae accipiant3 sed etiam quod ex
nostro collegio concionatores sibi cupiant, quorum ministerio pa-
ccs firmare, mores in melius commutare, et quae ad pietatem
spectant, optime constituere possint. Sed pro dolor! messis quidem
multa, operarii autem pauci ¹.

7. Optabat initio huius quadragesimae illustrissimus dux vrbi-
nus [sic]‚ vna cum clarissima sua coniuge ² et illius aulae primati-

 

a Praec. v. supra vers.

¹ MATR-1.. ΙΧ, 37.
‘² Guido Ubaldus de Rovere et Victoria Farnese.

