766 LITTERAE QuAanEsmEs

pus modo dictus. Is D. Lambertum honoris causa ex disputationi—
bus ad prandium humanissime secum deduxit. Interfuit etiam Hun-
gariae primas et archiepiscopus strigonensis‚ et Poloniae regis
orator, R. D. Cromerus. Consilio nostrorum Patrum eo die pri-
mum tandem ad publicas hasce disputationes Rector noster se con-
tulit quasi coaetus, et dum suas aut Christi potius interdum summo
omnium consensu exponeret rationes, defixis omnium in eum oeu-
lis, arrectis astabant auribus, intentique, ut ille ait ¹, ora tenebant3
quo factum, Deo laus, eodem tempore uidetur, ut et utriusque mi-
nimae nostrae Societatis doctoris singularem doctrinam, cum chris-
tiana quadam modestia atque grauitate coniunctam, primarij qui-
que ac doctissimi uiri suspicerent, et ad totam Societatem, quae
tales procrearet liberos, mirifico affectu ac reuerentia uere christia-
na animos conuerterent, eique dexteram modis omnibus in Christo
Domino coniungere peroptarent.

9. Auditum est apud nos, idque a uiro fidedigno relatum intel-
ligo, post tyrnauiensem synodum magno esse in timore Cassouiae
haereticos, quod audierint nostros doctores non disputationibus
modo publicis atque concionibus, sed scriptis etiam libris, ac in
lucem aeditis, pestiferas haereticorum huius nostrae aetatis noui-
tates breuiter insequuturos. Pergunt nostri doctores more solito
in lectionibus publicis, quas in vniuersitate doctissime iuxta et di-
ligentissime profitentur. Vnde fit plaerumque ut nostrorum dili-
gentiam atque doctrinam professores externi intuentes, nihil ma-
gis timere se dicant, quam ne aliquando regimen vniuersitatis ad
nostrum collegium transferatur. Sed de his alias latius, spero.

10. Caesarea maiestas ac probi omnes, tam ecclesiastici, quam
saeculareS, in tantum istis nostris laboribus, Deo laus, afficiuntur,
ut nihil non se praestituros in rebus nostris polliceantur ac sancte
obseruent. Cum propter calcis indigentiam scholarum aedificium,
quod nuper erigi coeptum est, differendum putaremus, et causa
dilationis ad aures caesareae maiestatis per supremum mareschal-
cum esset perlata, ilico praefecto aedificiorum ad se accersito,
iussit ut hoc ordine suis dispositis res nostras curaret, primum
caesareis aedificijs ac munitionibus ciuitatis, post regis Maximiliani
palacio, proxime uero nobis de calce prouideret, turn denique reli-
quis principibus ac nobilibus, qui in hac viennensi ciuitate commo-

¹ VERG., sienem„ 1. II, 1.

