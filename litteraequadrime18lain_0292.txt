274 LITTERAE QUAomMES'r-RES

ordiar, vt ordinem aliquem narrandi tenere possim, loca ipsa in
quibus Patres pietatis opera, et ea maxime quae ex Societatis in-
stituto ad eos pertinent, exercere consuescunt, proponenda esse
arbitror. Illa vero sunt haec: D. Lazari aedes vbi curantur lepro—
si, triremes regiae, carcer regius et Stae. inquisitionis, popularium
infirmorum domus, ac vltimo loco templum nostri collegii, per
quae vsque ad exitum huius narrationis nostra feretur oratio.

2. Quare veniam ad ea quae in D. Lazari cum leprosis acta
sunt. Genus hoc hominum, nosti a (popularium enim atque vulga-
rium hominum in similibus rebus ferme idem est mos), vulgus ne-
gligit, arcet ac fugit, metu, mea quidem sententia, morbi, adeo vt
hi non consuetudine tanturn et familiaritate cognatorum veterum-
que amicorum destituantur, sed interdum doctrina deficiant at-
que hortationibus ad tolerantiam, quae facile, nisi adsit qui reficiat
et confirmet, leuioribus frangi laboribus ac debilitari solet. Quo
fieri potest, vt magnam iacturam spiritualium opum faciant,
quas patientia vel compararent, vel comparatas tuerentur. Qua-
re ne vndique pauperes essent, ne, inquam, corporis simul ac
animi bonis indigerent, missus est ad eos quidam ex nostris, qui
esurientibus panem frangeret, id est, verbum Dei proponeret. Porro
illi recreati sunt non tantum verbo Dei, quod perfecte animos mise-
rorum ac laborantium commemoratione passionum Christi serua.-
toris opti. reficit, verum etiam hominum conuentu atque frequen-
tia, qui eo concionis caussa conueniebant. Curabat uero Pater,
quantum in se erat, vtrisque satisfacere, leprosos ad tolerantiam
instituenS, reliquos ad commiserationem. Interdum commonebat.
At uero cum in medio cursu reuocatus sit a P. prouinciali in
D. Rochi ¹, quae praeterea acta sunt ab eo non accepi. Hoc plane
scio hominibus illis quam diu concionatus est, magnum fructum
atque vtilitatem attulisse.

3. Venio nunc ad triremes regias. Multis sane in rebus cernitur
quanta sit doctrinae christianae vis ad animos tum ad virtutem ac
Dei cultum impellendos, tum a vitiis deducendos3 verum nulla in
re id perspectum fuisse arbitror euidentius, quam in compeditis

’Δ Praec. v. praeposuit Pol. vt.

¹ Id est, in domum professam olissponensem, Divo Rocho dicatam.

