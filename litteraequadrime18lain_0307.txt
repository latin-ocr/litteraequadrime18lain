287.-C020N1A 27 JULn 1559 289

mum expugnent ac emolliant. Non metuentes interim quod vel in
mendicatione parentes aut amicos sibi obuios habere potuissent,
quorum ignominiam non leuem experturi fuissent, aut acerbas
conciuium (qui vndiquaque confluxerant) obtrectationes, aut gra-
uissimos insultus sustinuissent, aut summurn in inconsueto mendi-
candi modo ruborem comparassent. Pium erat profecto illorum
desyderium ac laudabile propositum, nec dissimulandum fuisset,
nisi maioris mali non leuem occasionem suppeditare potuisset.
Dum enim haec res latere non potuisset, ciuium animos (qui ob
ruditatem pietatis nondum veros mortificandi modos perspectos
habent), aduersum nos concitasset. Caeterum etsi hac spe sint
frustrati, tamen sese non segniter ad humilitatis ac charitatis obse-
quia exercent, ac alios domus nostrae alumnos, qui nondum So-
cietatis sunt, suo exemplo ad virtutum amplexum et literarum
studia mira dexteritate proliciunt, ut spem quandam mirabilem
profectus eximij de se non vane promittant.

4. De alijs dominis ac fratribus quid attinet commemorare,
quorum quisque sibi delegata munia diligenter ac alacri animo exe-
quitur, ac sese quotidie magis vincere student, ut Christo ani·
mas lucrifaciant. Omnes adhuc in tanta aestatis intemperie incolu-
mes in docendo persistunt. M. Ioannes Berkelius, M. Gregorius ¹,
ac praecipue M. Balduinus 2 in publicis disputationibus theologicis
summa cum laude respondit. M. Ffranciscus Costerius curn omni
admiratione suas responsiones theologicas pro gradu licentiae ab·
soluit. Perstat etiam nunc in lectionibus theologicis et philosophi-
cis, sicut et ego in contionibus publicis. Propter quotidianam con-
uictorum accessionem coacti sumus et alteram, eamque luculen-
tam, capellam adornare, ut diebus festis sacrum audituris et com-
municaturis locus sufficere queat. Hic primum sacrum ipso visita-
tionis B. Mariae, sicut in altera ipso purificationis auspicati sumus.
Fratres paulatim in reparatam domum segregantur, ut accuratius
quae Societatis sunt, obseruare possint.

5. D. Theodorus Canisius (qui adhuc ut sua negotia expediat
in patria haeret) paucis abhinc diebus ad nos scripsit, ac maximam
spem praebet domum illam Neomagij, Societati legato relictam,
recuperandi, et illic fundandi collegij principium pulcherrimum in-

¹ Gregorius Fabius.
² Balduinus ab Angelo.

Lar-iun QUAmunus‘rus.—Tou. VI. 19

