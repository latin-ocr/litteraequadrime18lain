760 erTfflzAE QUADRIMESTRES

carcere, quarn in xenodochijs et alijs etiam locis extra ciuitatem
saepe ad T. R. P. scripsimus. Quare hoc tantummodo a dicam,
maiorem ea ex re fructum spiritualem in dies emergere. Valet
plurimum sane ad huiusmodi communis boni promotionem ac ue-
hementer iuuat auctoritas illa, quam apud omnes, curn saeculares,
tum ecclesiasticos, et maxime apud legatum suae sanctitatis, apud
regem serenissimum Maximilianum, reginam inclytam pariter et
piissimam eius coniugem, apud archiducem Carolum, ac adeo apud
ipsum Ferdinandum primum, caesarem augustissimum, ac optime
semper de nobis omnibus meritum, Societas haec nostra, aut
potius Jesu, minima habet. Quae quanta apud omnes stt, ut multis
signis abunde satis quiuis nel mediocriter oculatus colligere pot-
est, de quibus saepe alias facta est m quadrimestribus mentio,
ita uel ex hoc solo, quod sum dicturus, constabit. Cum nuper in
Hungaria R.¹²¹US archipraesul strigonensis ¹ dioecesanam synodum
suis sacerdotibus, praepositis, abbatibus etc. indixisset, quosdam
sacrae theologiae doctores et nonnullos causarum ecclesiastica-
rum iudices ad hoc negocium, non modo ex Hungaria, sed aliunde
etiam (ea est illius antistitis pietas ac ouium suarum cura) pruden-
ter ac studiose conuocauit, ut res tota sanctius maiorique autori-
tate cum omniurn consolatione et fructu (quod sane maxima ex
parte, Deo laus, perfectum breui temporis spacio est) conficeretur.
Inter hos partim suapte sponte, partim, ut intelligimus, R.1¹s²i quin-
que ecclesiensis, uiri cum doctrina et autoritate, tum pietate pluri-
busque uirtutibus praestantissimi, et C. M. confessarij ², consilio,
Rectorem nostrum (absit inuidiae verbum) primum locum habere
uoluit. Excusauit se is quidem, requisitus saepe, honeste non
solum coram archiepiscopo, sed b coram ipso 0 imperatore. Verum
cum idem R.mus strigonensis instanter id peteret ab imperatore ne
Rectoris excusationem in re tanti momenti admitteret, conuersus
ad eumdem Rectorem semel, iterum atque tertio (quod pro more
habet, dum in rebus maioris momenti certum uoluntatis suae indi-
cium ac animi erga eam rem sui propensionem uult testatam re-
linquere) ut suam operam huic rei accommodaret, commisit. Ne-

a Praec. v. in marg. delet. solum. —b Seq. del. etiam. —0 etiam.

 

¹ Nicolaus Olahus.
² Georgius Draskowich.

