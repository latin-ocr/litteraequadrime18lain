353.-MomAcfflo 22 MARTn 1560 553

Monachium, totius Bauariae primariam, aduentu scribendi faciam
initium, fuit is mense Nouembri anno 59.⁰ pridie praesentationis
D. Virginis, nec id sane temere, nam, praeter quam quod de prae-
sentandis, et ardenti charitate nostris desiderijs et conatibus
&mae Trinitati offerendjs in Germaniae praesertim salutem, ipsa
nos festi ratio admoneret, accessit etiam nescio quae de pientis-
simo beatissimae Matris patrocinio concepta fiducia, ut faustum et
foelix omnino speremus futurum a, quod in Uirginis illius matris
solemnitate diuina ordiri nos voluit prouidentia. Aderat hic sub id
temporis R.d¹¹S P. Prouincialis ¹ una cum doctore Lanoyo, rectore
ingolstadiensi, qui ante fratrum aduentum in habitationibus alijsque
ad usum quotidianum necessarijs praeparandis diu multumque
sudarant3 nec tamen frustra, nam si commoditatem, amoenitatem
amplitudinemque designatj nobis loci spectemus, non facile pluri-
mis etiam alijs cedet collegijs. Habitatores quidem habuit aliquan-
do fratres augustinianos totus hic locus, qui ultra septuaginta non
ita pridem hic uixisse dicuntur3 sed propter temporum istorum
iniuriam, et praesens seculum nequam uix paucissimj in altera mo-
nasterij parte nunc reliqui cernuntur. Decem quidem nostrum ui-
neam istam curandam susceperunt, sed crescente isthic et alibi
operariorum numero, non ambigimus denarium istum alterius de-
narij accessione propediem multiplicandum, nam neque locus,
neque sumptus hic desunt, occupationes etiam, et quidem in
nostra Societate praecipuas, non hic defuturas ex consequentibus
facile erit colligere.

2. Veniam ergo ad particularia, ut ex zjs diuinj obseqm'j et
animarum salutis (qui solus nobis finis propositus est) spe eximia
concepta, complures ad haias vineae culturam et defensionem
contra exterminatorem aprum, et depraedatorem diabolum ac-
cendantur ². Vbi primum huc venissent nostrj partim Roma, par-
tim Vienna, partim Ingolstadio euocatj, commodam quidem sic
satis in proprios usus nactj sunt habitationem3 sed unum solum
male eos habuit, quod scilicet temporis aliquod spacium, quamuis
minimum, eis elaberetur, quo solitis in auxilium proximorum non

²² Praec. v. supra vers.

¹ Β. Petrus Canisius.
² Cf. Ps. LXXIX, 14.

