‹sor—Omma 6 Aucusn 1500 723

3. Inter scholasticos habemus puerulum quendam, statura pu-
sillum, sed coeteris altiorem et maiore ingenio et eruditione et
morum integritate, qui tantos fecit in litteris progressus, quantos
uix mihi persuadeo alterum fecisse tam breui temporis interuallo,
qui non plures aetatis annos sit ingressuS. Hic enim cum nondum
decimum annum quintum tetigerit, iam tanta prudentia tantoque
iuditio est praeditus, ac si esset uir in constanti aetate constitutus.
Quibus ornamentis naturae et summi conditoris ope adiutus, spa-
tio decem mensium non solum grammaticam et linguam latinam,
ueluti si decem annos in ea perdiscenda et exercenda consumpsis-
set, est ad unguem consequutus, uerum etiam miram poesis co-
gnitionem et componendi carmina eximiam dexteritatem et promp-
titudinem est adeptus3 sed hic non constitit. Hac etiam temporis
intercapedine grammaticam graecam sibi diligentissime compara—
uit. Hic cum alijs multis scholasticis in Societatem admitti ex-
optat, uerum cum multis ingressus in Societatem difficilis conces-
su uideatur, beati Francisci et Dominici religionibus se deuouent
et astringunt. Proximis diebus septem scholastici ad harum reli-
gionum instituta seruanda Spiritu Sancto afflati (ut coniicere licet)
conuolarunt, et nostrae religioni duo sunt relicti, qui et eruditio-
ne et uirtutis significatione reliquos superabant.

4. Multis rebus praetermissis, hoc unum praetermittendum
non censeo, Patres et fratres in hoc collegio degentes quatuorde-
cim esse, et omneS, cum corporis continua mortificatione, tum
animorum sanctitate in praepositorum obedientia et instituti nos-
tri obseruantia sic uno uinculo charitatis astrictos, et uno spiritu
inflammatos et concitatos ad superos anhelantes contendere, ut
eorum odor et exemplum usque quaque diffusum facile sentiatur.
Hactenus incoluimus domum, quae non satis apta ad instituti nos-
tri munera obeunda uidebatur, utpote aliquantulum remota a con-
cursu totius populi. Nunc uero ad alias aedes amplissimas, et in
praestantissimo et aptissimo loco constitutas, inhabitandum acce-
dimus3 ubi postquam templum fuerit erectum, ad illud omnis po-
pulus, ueluti in medio oppidi locatum, confluet. [Valedz'cit et pre-
ces postulem] Ocaniae octauo idus Augusti, anno a Christo na-
to 1560. Tuus in Dno. seruus,

GARciA ¹.

¹ Cf. Litt. Quadrim., V, 796, annot. 2.

 

