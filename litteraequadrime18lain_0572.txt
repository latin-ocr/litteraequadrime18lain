554 LITTERAE QUADRIMESTRES

incumberent exercitijs3 necdum enim tum scholae, quae bonam sibi
laborum nostrorum partem vendicant, erant exaedificatae, et loca
collegij alia minus forte erant huic docendj instituto accomoda.
Quid ergo, expectandane structurae totius perfectio? Videri ita
quidem poterat, sed nescit tarda molimina uera Christj charitaS.
Potius ergo intra priuatos, eosque angustissimos, parietes iuuen-
tutem quamprimum admittendam censuerunt, quam, ut sibi solis
uacantes‚ nullum ex consuetis in proximos beneficium pauculis
illis diebus conferrent. Coeptum ergo in cubiculis primum doceri,
nec infoeliciter: nam maxima ὃ statim, in rudioribus etiam illis
principijs‚ discipulorum ad nos confluxit caterua, ut non multo
post bona eorum pars ad scholas, quantumuis imperfectas, conce-
dere sit coacta. In obscuriori autem ista docendj ratione ad qua-
dragesimae usque tempus perseuerauimus‚ nam tum primum colo-
phonem scholarum aedificio addi contigit. Deinceps uero palam
nostri adventus et institutj rationem promulgare coepimus, et
primo quidem in amplissimo templo Augustinianorum fratrum pro
contione explicari totius professionis nostrae summam per P. Mar-
tinum ¹ curauimus. Deinde conuocatis praecipuis huius urbis, tam
saecularibus, quam ecclesiasticis uiris, oratio latina a quodam ex
nostris habita est3 bimembris quidem ilTa3 nam prior pars fere in
illustriss. Bauariae ducis ² sanctis conatibus praedicandis et nostrae
Societatis instituto declarando consumpta est3 posterior uero, quae
ad studiorum laudem faciunt, est persequuta. Orationj succes-
serunt carmina, tum graeca, tum latina a nostris prolata discipulis;
quibus demum subiectus est dialogus, non minus quidem ille doc-
tus et lepidus, quam pius et utilis auditoribus. Mirum autem est
tantam adolescentulos istosin recitando gratiam habuisse. Certe
neminem inter auditores fuisse ferunt, cuj non omni ex parte
fuerit hac actione satisfactum. Benedictus Dns.‚ qui istis scho-
lasticis exercitationibus ostium magnum nobis aperuit, magisque
in dies aperit ad suj nominis gloriam in multorum salutem promo-
uendam. Ex eo siquidem die quo solennis ista nostri facta est pu-
blicatio institutj, mirum quanta et discipulorum in scholis et de

a satis magna.

¹ P. Martinus Stevordianus.
² Albertus V.

