778 LlrrERAE QUADmMESTREs

ut non suscipiantur nisi de quibus liceat ex claris indicijs meliora
sperare.

3. Sed iam ad scholas domesticas transeo3 ex ijs enim nobis
magna spes affulget uariam magnamque utilitatem ad rempubli-
cam utriusque status aliquando redituram. Omnes quidem in uni-
uersum iuxta communem nostrorum collegiorum morem non so-
lum alacriter singulis mensibus confitentur, uerum etiam inter eos
sunt plerique, qui libentius id factitant, et suos parentes ad confes-
sionem ac orationem frequentandam diligentius excitent. Ad haec
quidem pietatis officia non parum animantur ex lectione tum euan-
gelica, tum catechistica ἃ, quorum haec die ueneris a rectore col·
legij ¹, illa uero diebus dominicis ac festis ab alio sacerdote ijs qui
melius latine norunt, declaratur. De exercitijs literarijs nihil atti-

net dicere. In suis lectionibus, disputationibus ac repetitionibus di-
ligentissime excoluntur. Nunc quoque se parant maiores ad exhi-

bendam cum primis elegantem comoediam nomine «Voluptiam»,
prius quam accedat solemnis mutatio lectionum. Neque hic silen-
tio praetereundum existimo, quod cum nuper illis declarata esset
utilitas necessitasne sacramenti confirmationis, complures expe-
tierunt confirmationis gratiam ab episcopo sibi conferrj. Quocirca
multi Eistadium ad D. suffraganeum ² a quodam ex nostris Patri-
bus deductj sunt, ubi post perceptam eucharistiam, et haustum sa-
crum liquorem, qui ex tumba S. Walburgis ibidem stillans ad ob-
tinendam castitatis gratiam sumitur, cum ingenti admiratione ac
edificatione populj progressi sunt bini iuxta processionis formam in
templum b, ubi ab episcopo confirmandj erant; quibus idem episco-
pus ante praescriptum tempuS‚ quo citius ad sua redirent studia,
dictum sacramentum contulit, indulsitque‚ ut redimiculum quo
frons iam confirmatorum religari ac uelarj per triduum solet, con-
festim deponerent3 quod tamen ipsi ob reuerentiam sacramenti, et
in odium haereticorum retinere maluerunt, licet haud ignorarent
se ab insulsis et impijs hominibus passim irrisum irj. Haec de nos-
tris pueris, qui in scholis domesticis instituuntur, dicta sufficiant.

4. Nunc de lectionibus nostrorum theologorum et utilitate,

ἃ ex catechismo d. Canisii. —b 2vv. praec. supra vers.

¹ Ρ. Nicolaus Lanoyus.
² Vide Litt. Quadam.. V, 606.

