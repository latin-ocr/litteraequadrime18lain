286.-o1„1s1120m 20 JULn 1559 275

remigibus militibusque triremium. Cum enim eo, vt plurimum, fa-
cinorosi homines amandentur‚ admirabile quidem et a inuisum est
si quis serio pietatem colat. Audiui aliquorum hominum corruptos
mores, mauros quosdam a fide Christi retardasse. Cum enim roga-
rentur cur baptisma Christi fidemque reiicerent, respondere ausi
sunt, quia nihil vestrum viuendi morem, quod ad pietatem attinet, a
nostro differre, imo vero deteriorem esse videmus. Fraus quidem
haec Satanae atque versutia, et quidam impietatis maurorum non
satis constans praetextus3 verum qui mores istorum hominum sa-
tis ob oculos ponit. Cum igitur ita viuerent, obliti eorum quae ad
animum pertinent, ac de confitendis peccatis sermo vel nullus
vel rarus haberetur, posteaquam quidam ex nostris ad illos do-
cendi aut concionandi caussa profectus est, et ingenium et mo-
res hominum mutati sunt, nostramque expectationem superarunt
adeo, vt vere dicere possimus, non estis vos qui loquimini ¹. Nam
quae non pollicitationes, non praemia, non minae, non verbera ef-
fecissent, ea verbi diuini virtus perfecit. Primum quidem (quod et
difficilimum) mira quadam taciturnitate attentis auribus oculisque
in concionantem infixis, audire coeperunt, mox exposcere preces
horarias, turn comparare calculos rosarii, dein vocare confessa-
rios. Cessant rixae, conuitia, mendacia, periuria, obscoena verba,
anteactae vitae poenitet. Juuat in scalmo poenas dare, orant, reci-
tant, confitentur. Ac tempore jubilei, quod superiori quadrage-
sima celebratum est, omnes, vt opinor, confessi sunt. Caeterum
emendatorum morum argumentum vnum hoc ex omnibus propo-
nam. Cum ego cuidam Patri socius ad eos missus fuissem curn
magna vi calculorum rosarii‚ tanta contentione rosaria petebant,
vt me apprehensum pallio vlterius ire non permitterent hoc animo
vt tres calculorum lineas acciperent, quo numerum centesimum
quinquagesimum, qui rosarium absoluit, complerent. Ego vero
sciens fallebar, nonnihil eorum desiderio concedens. Hoc vero
non vulgare est, quod ex mauris quidam Christi baptisma vel Pa-
trum vel aliorum exemplo commoti efflagitarunt; quos audiui ab
aliis esse segregatos, vt ad fidem instituantur. Faxit Deus vt tanto

 

²¹ Pol. delevit in et add. supra vers. raro omnino.

¹ Mum„ X, 20.

