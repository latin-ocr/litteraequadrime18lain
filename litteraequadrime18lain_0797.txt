410.—ING01,s·rAmo 1 SEPTEMBms 1560 779

quae ex illis resultat, pauca attingam. Horum quidem primus se-
cundam ad Corinthios epistolam nuper auspicatus est3 alter 4¹¹¹
Sententiarum librum enarrat: tertius uero materias hisce tempori-
bus controuersas quotidie tractat ¹. Auditores illi habent et sacer-
dotes et laicos in satis bono numero, solitoque copiosiore. Dispu-
tationes tum menstruae (ad quas etiam conuenire solent aliarum
facultatum professores) turn hebdomadariae a multis frequentan-
tur, in quarum prioribus non desunt interdum haereticj, qui suis
argutijs ac sophisticis argumentis conantur ueritatem opprimere
catholicam, verum sic oppugnata et ab alijs strenue defensa, ma-
gis elucet, ac triumphat de inimica falsitate ueritas. Praeter fruc-
tum doctrinae, quem decerpunt isti theologiae auditores, id uti-
litatis consequuntur, ut saepius confiteantur tam laicj, quam sacer-
dotes (qui alias et ipsi rarissime, communi scilicet more sacerdo-
tum confiterentur). Ad haec, illi qui pastoribus parochiarum sunt
cooperatores, a nostris theologis admoniti atque incitatj, ueterem
morem Ecclesiae, quo sponsus et sponsa benedicendj sua peccata
confiterj solent, in Germania passim abolitum, in suis ecclesijs sic
restaurarunt a, ut quantumlibet ipsis reclametur, nullis impertiant
benedictionem nuptialem nisi prius suorum peccatorum confessio-
nem fecerint. Vtraque docendj ratio, publice, inquam, in studijs
prouectiores, et in scholis domesticis pueros, ut insignem glo-
riam et laudem apud bonos ac sapientes conciliat nostro colle-
gio, ita apud improbos inuidiam et maledicentiam excitat, adeo ut
horum nonnullj conati sint falsis delationibus nostros apud illust.
principem infamare. Sed illorum improbi conatus facile in nihilum
reciderunt, inocentia nostrorum se aduersus istorum calumnias
uiriliter defendente, et uana huiusmodj hominum studia protinus
ostendente. Vnde patronus academiae, quem uocant ², comperta

a instaurarunt.

¹ Tres ex nostris theologiae professores ordine quo insigniuntur.
erant ΡΡ. Joannes Couvillonius. Alphonsus Pisa et Hermannus Thy-
raeus, ut ex catalogo collegii anni 1561 (in cod. Germ. 131, f. 137), col-
ligi potest.

² Videtur indicari Wiguleus Hundt (Hundius), qui alibi universita-
tis curator nominatur. Cf. BRAUNSBERGER, B. P. Canisii epist„ ΙΙ, 3 et
passim.

