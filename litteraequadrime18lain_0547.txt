346.—B11„20M0 22 FEBRUARH (P) 1560 529

6. Rdiss Dns. episcopus claromontensis ¹ ardentissimo nos sem-
per amore prosequitur, et iacta collegij fundamenta sua liberali-
tate promouet3 quo in negotio vix credas quantum obseruandiss.
P. Baptista Violaeus operae atque industriae collocet indefesso
sane labore et continuo exerciti03 quo fit, vt proxima aestate sa-
crae aedis dedicationem speremus, cui erigendae materies (non
modo rudis lapidum congeries) polita ornataque summa diligentia
praeparatur. Verbis consequi nequeam quam stupenda omnibus
P. Baptistae vigilantia et industria videatur. Qui non crediderit,
festinet, videat et credat. R.d³SS D. episcopus in hoc nostro tem-
plo sepulturam sibi delegit, et ante obitum sepulchrum sibi extrui,
mox vbi aedes contecta fuerit, curaturum se asseuerauit. Multum
enim tribuit Societatis et scholasticorum precibus, quibus animam
suam in coelum subleuandam sperat. Hic aegritudine corporis ac
membrorum tremore affectus, aegre vitam pollicetur prolixiorem;
quam tamen diuina benignitas piorum precibus inuitata protendere
pro nostra fiducia dignetur, vnice nobis in votis est, quod praema-
tura ipsius mors collegij negotijs non parum officere possit. Omnem
tamen rei euentum diuinae prouidentiae arbitrio submittimus, quae
nouit optime ad electorum salutem omnia prosperare. Adhuc in
castro suo, cui nomen Euscopia est, seu Belliregardum‚ aduersa
valetudine coactus manet3 nec certo constat vtrum vere proximo
Lutetiam sit commigraturus, quod peroptare videtur, si valetudo
itineris molestiam ferat. Et id forsitan nobis optandum est, vt
collegij Vtriusque, et Bilhomensis et Parisiensis negotia confirmet
sua praesentia. Quantum nobis faueat, vel hoc argumento lucide
apparet, quod quum decem milia francorum collegio extruendo
pollicitus solenni stipulatione, quindecim milia priuato colloquio
promiserit. Speramus ipsum nullis impendijs nec sumptibus vnquam
defuturum, modo superstes viuat. Post ferias natalitias octoginta
alias arbores mira celsitudine et rectitudine spectabiles, nostro
aedificio donauit, et P. Baptistae calcar addidit his verbis: vrgeat
opus omni instantia et sedulitate, nummi sumptibus minime dee-
runt. Quoties ipsum jnuisimus, non modo officiose, sed etiam ho-
norifice nos excipit, osculo interdum et amplexu nos dignatur,
omnem benignitatem nobis exhibet, non modo vt nostrae Societa-
tis patronus et moecenas, sed velut optimus pater. Retribuat ei

¹ Gulielmus a Prato (du Prat).

anrnmffl QUAanitsrnsss.—T0M. VI. 34

