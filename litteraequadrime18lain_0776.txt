758 ΙΑΤΤΕΝΑΕ ΟυΑι)κιΜε5Ί“κΕ5

hac in parte nostrum maxime approbabant. R.¹¹¹1²S uero episcopus
viennensis ¹, ad quem etiam statim fama huius rei peruenerat, dum
per se clarius id cognouisset, et rem ab omnibus commendatam
proprijs inspexisset oculis: ornatissime UOS, inquit, altare Domini,
nos uero mensas ornamus. Allicit itaque plurimum ornatus iste,
Deo infinitis modis rebusque diuinis debitus, ad pietatem quam-
plurimos germanorum, qui id ipsum a maioribus suis honestis·
simum semper fuisse Deo sanctisque suis maxime debitum, olim
certe didicerunt. Fuit inter alias mulier quaedam, non admodum
pinguis fortunae, quae cum duos daleros in usum tabernaculi sum-
ma contentione recipi a nostris uoluisset, aegro animo ferebat se
ea in re pati repulsam. Nolebat enim is, qui templi curam gerit,
quicquam ab ea accipere, quod sciret non usque adeo diuitem earn
esse, ut citra aliquod incommodum hoc faceret eleemosynae. Illa
uero nulla ratione quieuit donec impetrauit, ut ea pecunia ei rei, si
id forte necessitas postularet a, accommodaretur. Fuit praeterea
uir alius honestae conditionis, qui non minori affectu uas oleo
sancto asseruando accommodatissimum, quo plurimum egebamus,
magno satis precio ex argento et auro templo nostro confecit. Hac
sane ratione pietate sua germani (ut de hispanis nihil hic dicam)
nos eo uehementer impellunt, ut non quiescamus donec reliqua,
quae ad pietatem pariter et cultum diuinum ac templi nostri orna-
tum requiruntur, maiore quam antea spe perficiendi quod coeptum
est, conficere aggrediamur. Multa hic breuitatis causa omittam
huius generis officia germanorum pariter ac hispanorum, neque
referam ea omnia quae his quatuor mensibus data sunt nobis ac
templo consecrata.

4. Quinque pari studio ac feruore in Societatem admitti postu-
larunt, pro duobus ipsi etiam parentes instabant. Ex his tamen, uel
quod aetatem non haberent, uel quod alia ratione Patres nostri id
negocij in aliud ternpus differendum putarent, admissus est nemo.
Sextus uero b cum in spiritualibus exercitijs, quibus per Rectorem
nostrum exercebatur, sese Deo consecrasset, iustissimas ob cau-
sas, ut in Societatem reciperetur, obtinuit: et quod in exercitis&
per se decreuerat, uota societatis statim emisit. Is multa nobili-

a 5 vv. praec. in marg. —b Zvv. praec. supra vers.. deleto vnus.

¹ Antonius Brus de Muglitz.

