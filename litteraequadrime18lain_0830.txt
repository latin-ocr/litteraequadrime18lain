812 LITTERA E Qua DR1MEs'rREs

fructu praelegitur. Cuius rei argumentum potest esse, quod singu-
li patrimonia sua uel alia quaelibet huius seculi bona tradiderint
obedientiae iuditio dispensanda.

4. Nouum illud studiosorum pauperum collegium iam, diuina
clementia per S. C. M. et sereniss. principis nostri et quorumdam
Bohemiae procerum liberalitatem operante, erectum, reditibus
non exiguis donatum atque sancta quadam, nedum honesta, ui-
uendi ratione seu politia constitutum est. Domus ipsa, quam huic
instituto S. C. M. 120 thaleris asignauit, nostro collegio plane
coniuncta est, et hortum amoenissimum habet annexum. Pecu-
niam modo paratam habet maiorem a 900 florenis, quibus prima
iaciantur fundamenta. Juuenes in eo iam selectissimi et singularis
expectationis. Conuictores 11 et pauperes 63 multi ex illis nobiles3
quin duo Ernesti, ducis Bauariae filij3 et rhetores 5, qui praecipua
scholae nostrae sunt ornamenta, strenuam literis ac pietati operam
nauant. Atque ut de eorum in literis profectum nihil dicam, quan-
tam de spirituali pietatis incremento ac foelici ad pie uiuendum
successu spem habeamus, uel hinc abunde constat, quod in his
etiam primis initijs, consuetudine saecularium morum et iuuenilis
petulantiae uixdum relicta, huc ingressi, sua sponte propemodum
omnes singulis hebdomadis confiteantur. Coeteri uero, qui pauci
sunt et necdum tantam confitendi deuotionem sentiunt, decimo
quarto saltem quolibet die, non obligati, imo uix moniti, libenter
ac deuote idem praestant. Vnde quidam magnae profecto spei iu-
uenis hussita sic aliorum exemplo trahitur ad confitendum, ut ue-
hementer doleat, adeoque lachrymis dolorem semel prodiderit,
quod non posset cum alijs confiteri3 de quo diligenter etiam egit
cum R. Î¡. Rectore. Verum, quamuis puer in pio desiderio sit con-
firmatus3 nondum tamen ob nimiam ac seditiosam parentum, quae
timetur, indignationem, uoti compos fieri potuit. Matrem enim
eiusmodi habet, quae nimis in filiorum perniciem solicita, ne di-
cam crudelis, et nobis perpetuo inculcat ne puerum abducamus a
communione bohemica, et ipsi puero mortem uel alia pericula mi-
natur, si fuerit catholicam communionem amplexus.

5. Scholae nostrae classes omnes pietatis ac literarum studijs
mirum in modum, quasi certatim crescunt. Et inter alia magnam
illud praeceptoribus adfert consolationem, quod eos iam insignes

 

a Praec. v. supra vers. ead. manu, deleto plus.

