84 LITTERAE QUADRIMESTRES

deesse qui se murum pro populo Dei opponere, antiquam, veram
et catholicam veritatem tueri, et mendaciis palam contradicere
non vereantur, quo vel sic truculentae huius bestiae furor et im-
manis rabies aliquatenus reprimatur, et pereat vana impiorum spes
qua aduersus Christi ecclesiam pessime gloriantur.

2. Cum igitur sacrilegus ille augustissimum et plane diuinum
illud sacrosanctae missae sacrificium et curn eo deuotionem omnem
et salutem horrendis blasphemiis eripere Christifidelibus conetur,
curamus nos vt ad singula sacra, quae ab ipso statim diei crepusculo
vsque ad meridianam fere horam in templo nostro sunt continua,
solemniter campanae signum dari 1!]‚ ita vt vix sacrum vllum sine
frequentia auditorum peragatur. Diebus porro dominicis non de-
sunt, tum ex studiosis, tum ex ciuibus qui sacram communionem
frequentent. Quod si celebrius festum aliquod occurrat, vix om-
nium aliquando confessionibus audiendis sufficimus. Templum
ipsum amplissimum, est recens nunc dealbatum et egregiis orna-
mentis mire decoratum. Desideratus fuit hactenus in eo cantus,
qui trahendo isti populo ad diuina obsequia apprime indicabatur
idoneus; sed ne hac etiam in parte eorum saluti deesse videremur,
omnia omnibus in Domino fieri cupientes ¹, cantum etiam proximis
festis natalitiis introduximus3 neque vespertinas tantum preces
more romano decantamus, sed et missarum solennia simili quoque
cantu festis diebus celebramus, Ad haec concionis horam, quae
statim a prandio erat, et proinde satis auditoribus incommoda, in
matutinum tempus transtulimus, consentiente episcopo ². Dominica
quoque proxima, quae prima est huius sanctae quadragesimae,
doctrinae christianae lectio a vespertinis statim precibus> vt Romae
fieri assolet, in templo hoc nostro inchoata est ὃ. Concionatoris
autem, simul et lectoris, munere fungitur b D. Lambertus ⁸, qui
cum natione germanus sit, spiritu feruens et eruditione insigniS,
non exiguos, Deo fauente, in horrea dominica referet manipulos.

3. Non immorabor hic in recensendis illis quae in carceribus,

a Prius! ut videtur, inchoabitur, ——b Prius fungetur.

¹ Cf. Ι Coa„ IX, 2‘2.
² Antonius Brus de Muglitz.
⁸ P. Lambertus Auer, de quo vide, sis, Dmnz, Geschichte..., I, 108.

