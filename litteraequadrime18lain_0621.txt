365.—V1N00130NA 30 Amatis 1560 603

commodo possunt, conuocant atque cognatos ¹. Fatcmur interim
non deesse qui timeant nostris confiteri, ne studia sua uitamque
anteactam cum melioribus commutare, ct ad consilia aspirare
euangelica cogantur. Obtinent inter alia media, quibus in colligen-
do tritico in horreum dominicum utimur, locum profecto non inti-
mum euangelice conciones.

2. Quae quidem (ut de his aliquid referam), sicut sunt hic per-
necessariae, ita quoque fiunt a nostris non infrequentes. Ac crescit
in dies auditorum numerus. Ecclesiasten agit in collegio nostro
D. Lambertus ²3 qui si pergat, ut coepit, non dubitamus quin (le
multorum ad ueram et antiquam fidem reductione et uera a pec-
catis ad Deum Conuersione sibi congratulabitur aliquando Ecclesia.
Spiritum habet et energiam in dicendo singularem. Emolliet pro-
cul dubio obdurata huius populi corda, ardentissima illa quam in
dicendo prae se fert charitate. Nam etsi suo tempore arguat, et
quidem grauiter, nimiamque populi simplicitatem, seu uerius leui-
tatem, damnet increpando; magis tamen obsecrationibus uti solet,
et sedulis ad pietatem exhortationibus. Quam rem magnum in
conuertenda Germania habere momentum quotidiana testatur ex-
perientia, et ex confitentium atque communicantium solito nume-
rosiori multitudine colligi non obscure potest. Multi nostrorum Pa-
trum ac fratrum alijs locis quadragesimae tempore, ac saepe etiam
postea, magno cum concursu aditorum suas conciones habuerunt.
Fit enirn plerumque ut in hac ciuitate ecclesiarum proceres ad
nos maxime refugiant, siquando concionatoribus opus habent.
Destituuntur enim, ut plurimum, fidis dispensatoribus mysteriorum
Dei, qui populo catholicae fidei dogmata pro dignitate explicent.
et quamplurimis antiquae pietatis exemplis saluberrimum iter
praeparent atque proponant. In cathedrali ecclesia, dum non licet
per occupationes uel ualetudinem R.¹1²0 episcopo ³, nostri ipsius
uices in concionandi munere gerere rogantur, idque nonnunquam
prestant.

3. Adeo ea quae sunt dicturus in desuetudinem abierant apud
viennenses, ut quando de ijs cogitamus, miraculo esse pietatem
antiquam huc reuocatam putemus. Fuerunt germanorum permulti

¹ Luc.. XV, 8 sqq.
² P. Lambertus Auer.
³ Antonius Brus de Muglitz.

