248 LITTERAE QUADfflMESTRES

in publicum magis ac magis educimur. Suollanus pastor, uir bonus
et zelosus, diebus superioribus multis nobiscum egit de suae ec-
clesiae statu3 auxilium nostrum implorauit, sacellanum petijt, ali-
quem Societatis suos inuisere uellet;·hospitium bonum apud ipsum
non deesset. Vtinam Societatis aliquis uicinarum ciuitatum pasto-
res subinde inuiseret et in bono confirmaret, animumque contra
aduersa adderet. Optimam ecclesiae is operam nauaret. Saepe
enim angustiantur, dum oues uident haereticorum libris et sermo-
nibus decipi, et se a superioribus destitui. Quaerunt Societatis
amicitiam, ut animus eorum subinde deiectus, nostrorum literis
aut sermonibus nonnihil erigatur. D. Hermannus Schilderus, em-
bricensis decanus, breui missis ad quendam literis, cupiuit studia
et uires nobiscum coniungere ad haereticorum iniuriam et uiolen-
tiam propugnandam.

13. Pari modo uicini rustici nostrorum auxilium requirunt,
quare unus diebus istis ad pagum quendam concionatum ibit. Adsit
ipsi Deus, quo tam paratam messem inueniat, ut multos ad simile
in reliquis tentandum pagis extimulet.

14. Pauperiores nostri discipuli bonorum uirorum liberalitati
frequenter commendantur. Neque frustra. Alius enim unum, alius
plures clientum albo asscribit, illisque ad uitae sustentationem
septimanis singulis nonnihil tribuit. Vnus nobis pecuniam ipsis
distribuendam tradit, alius ipse confert eleemosinam, sed prout
nos testimonium de discipulo damus. Quidam Ioannes Sutorius,
D. Seuerini canonicus, certum redditum annum ita in partes duas
distribuit, ut unam sibi reseruaturus, alteram collegio in pauperum
usus daturus sit.

15. Senatusconsultum diebus istis factum est et parrochiarum
omnium pastoribus atque aedilibus mandatum, ut diligenter apud
suos inquirant, num uspiam haeretici lateant. Rumor namque erat
quaedam ab ijs clancularia fieri conuenticula. Adsit huic tam pio
negotio Deus, et ab omni haereseos labe suam conseruet Colo-
niam.

16. Plura quae hoc mense scribam, non habeo 3 sed R. P. T. sanc-
tis precibus aliorumque Patrum ac fratrum orationibus nos humil-
lime commendamus, quo in proximum mensem fructus uberiores
afferamus. Salutant P. T. D. Leonardus, M. Henricus Dionysius,
M. Franciscus Costerus, M. Balduinus Angelus, M. Andreas Boc-
catius, M. Ioannes Berkelius, M. Gregorius Fabius, M. Henricus

